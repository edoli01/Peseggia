Questo progetto nasce dalla volontà di raccontare la biodiversità di Peseggia, un piccolo paese del Veneto, come esempio concreto della ricchezza naturale presente nell’area del Consorzio delle Acque Risorgive. Il lavoro parte dalla raccolta di dati su iNaturalist, una piattaforma di citizen science dove le persone condividono osservazioni di specie animali e vegetali. Da lì sono stati selezionati e geolocalizzati più di 1500 avvistamenti fatti nel territorio.

I dati sono stati poi utilizzati per costruire una mappa interattiva con Mapbox, personalizzata tramite codice HTML, CSS e JavaScript. Ogni specie è rappresentata da un marker cliccabile che mostra nome, foto e classificazione, e un sistema di filtri permette di esplorare i diversi gruppi (uccelli, insetti, piante, ecc.).

Oltre all’interattività, il progetto vuole proporre anche un racconto: grazie a una modalità di navigazione guidata, l’utente può seguire un percorso tra i vari punti, come se stesse esplorando una storia naturale del territorio.

L’obiettivo è rendere visibile, in modo semplice ma coinvolgente, quella biodiversità che spesso passa inosservata, unendo tecnologia, dati partecipati e design.
